<!DOCTYPE html>
<html lang="en">
<head>
    <meta charset="UTF-8">
    <title>Univerzitní deník</title>
    <link rel="stylesheet" href="style.css">
</head>
<body>
    <header>
        <h1>Univerzitní deník</h1>
        <nav>
            <a href="index.html">Hlavní stránka</a>
            <a href="./Aktuality.html">Aktuality</a>
            <a href="./Akce.html">Akce</a>
            <p>Úspěchy ČZU</p>
            <a href="./Vedaavyzkum.html">Věda a výzkum</a>
            <a href="./Pracovniprilezitosti.html">Pracovní příležitosti</a>
            <a href="./PolitikauvnitrCZU.html">Politika uvnitř ČZU</a>
        </nav>
    </header>
    <main>
        <hr>
        <section id="ÚspěchyČZU2021">
            <h2>Úspěchy ČZU</h2>
            <article>
                <img src="https://i.imgur.com/z1ehDKB.jpg"/>
                <h3>Studenti a absolventi ČZU reprezentují na olympiádě v Tokiu! Přinášíme rozhovor s dálkovým plavcem Matějem Kozubkem</h3>
                <h4>Jaké to je, kvalifikovat se na OH, popsal Matěj v krátkém rozhovoru.</h4>
                <p>Bakalářský student a dálkový plavec Matěj Kozubek se nominoval do českého týmu sportovců na letní olympijské hry v Tokiu, které se uskuteční v japonské metropoli od 23. července do 8. srpna 2021. Účast na 32. olympijských hrách si zajistil 13. místem v závodu na 10 km při kvalifikaci v portugalském Setúbalu.
                    Kozubek na FŽP, navíc mimořádně úspěšně, studuje obor Geografické informační systémy a dálkový průzkum Země v životním prostředí. V předodletové přípravě nám stihl odpověděl na pár otázek:

                    Co ti první blesklo hlavou, když ses dozvěděl svou nominaci na OH?
                    "Byl jsem šťastný a hodně jsem si oddychnul, hlavně kvůli zmatkům, které způsobili rozhodčí. A také mi bylo líto švédského závodníka, kterého nejdříve vyhlásili jako postupujícího, a pak mu řekli - udělali jsme chybu, promiň, ale nejedeš. Dojeli jsme totiž do cíle ve čtyřech najednou a rozhodčí chybovali v  rozeznání plavců na cílové kameře. Když můj čip nezaznamenala časomíra, byla to tvrdá rána pro švédského závodníka, který měl podle rozhodčích
                    nejdříve postoupit, ale po opravení výsledků byl prvním nepostupujícím Evropanem. Rozhodčí si nás nejprve spletli, ale já jsem byl v cíli dříve a mohl se nakonec radovat z postupu na OH."

                    Jak teď před odletem vypadá tvůj program, stíháš vůbec být nervózní?
                    "Náš kvalifikační závod byl poměrně dost na poslední chvíli, takže jsme zatím řešili pouze jak budou vypadat poslední 4 týdny přípravy. Asi i proto jsem se zatím nervozitou nestihl moc zabývat, ale jsem si jistý, že se určitě dostaví. I kdyby až po odcestování do Japonska."

                    Jak se vůbec dá skloubit vrcholový sport se studiem na vysoké škole?
                    "Není to úplně jednoduché, ale jde to. U nás na škole se mi všichni vždy snaží vyjít vstříc, i když kvůli sportu nejsem přítomný celý semestr. Ale vždy, když to bylo potřeba, se mi podařilo sehnat materiály od ostatních studentů, nebo vyučujících, abych zvládl probíranou látku."

                    Děkujeme za rozhovor a držíme palce!

                    ------------------------------------------------------------------------------------------------------------------------------------------------------------------------------------

                    Na olympiádě v Tokiu reprezentují ČR také tito studenti nebo absolventi ČZU:

                    Špotáková Barbora (abs.) - atletika hod oštěpem

                    Vadlejch Jakub (PEF) - atletika hod oštěpem

                    Müller Vít (TF) - atletika 400 m překážek a štafeta 4x400m

                    Krsek Matěj (FAPPZ) - atletika štafeta 4x400m

                    Antošová Lenka (abs.) - veslování

                    Fleissnerová Kristýna (abs.) - veslování

                    Dostál Josef (PEF) - rychlostní kanoistika

                    Petr Nymburský (abs.) - malorážka

                    Kozubek Matěj (FŽP) - dálkové plavání

                    Přejeme hodně štěstí!!

                </p>
                <time>1. 7. 2021</time>
            </article>
            <article>
                <img src="https://i.imgur.com/5HJFN5C.jpg"/>
                <h3>ČZU se umístila na prvním místě v Národní ceně České republiky za společenskou odpovědnost</h3>
                <p>Česká zemědělská univerzita v Praze se umístila na prvním místě v Národní ceně České republiky za společenskou odpovědnost 2020 v kategorii Veřejný sektor, velké a střední podniky – chytré inovace. ČZU zároveň získala ocenění Společensky odpovědná organizace II. stupně a mezinárodní ocenění Evropské nadace pro management kvality „Committed to Sustainability“, vycházející z Modelu excelence EFQM. Ocenění ČZU v Národní ceně potvrdilo, že jsou principy udržitelnosti a společenské odpovědnosti (CSR) na ČZU pevně zakořeněny a systém řízení aktivit CSR je plně funkční. Do Národní ceny České republiky za společenskou odpovědnost organizované Radou kvality České republiky se ČZU přihlásila poprvé.

                    Národní cena má více než dvacetiletou tradici a vychází ze schématu uznávání, které vytvořily Evropská nadace pro management kvality a Organizace spojených národů UN Global Compact. Jejím posláním je podpořit společenskou odpovědnost a udržitelný rozvoj prostřednictvím zpětné vazby, kterou organizacím poskytne hodnocení nezávislou stranou. Národní cena za společenskou odpovědnost podporuje společenské povědomí o tom, co tyto oblasti znamenají, jaký mají význam a smysl v praktickém životě.

                    ČZU udělala za poslední roky v oblasti společenské odpovědnosti velký posun a téma udržitelnosti se též stalo jedním ze stavebních pilířů Strategického záměru univerzity.

                    Zaměření univerzity a jednotlivých fakult má velmi blízko k řadě témat, která se společenské odpovědnosti týkají. Tato témata jsou součástí vzdělávací činnosti – např. obsahových částí studijních předmětů, a také úzce souvisejí s vědeckými výsledky, jež vznikají na jednotlivých fakultách. Na celé ČZU je zaveden koncepční systém pro správu udržitelnosti a společenské odpovědnosti, agenda spadá pod odpovědnost prorektora pro kvalitu vzdělávací a tvůrčí činnosti.
                </p>
                <time>20. 5. 2021</time>
            </article>
            <article>
                <h3>ČZU se umístila v hodnocení 600 nejlepších univerzit v zemích tzv. Emerging Economies v lepší polovině</h3>
                <p>Organizace Times Higher Education zveřejnila žebříček vysokých škol působcích v zemích nazývaných jako Emergining Economies (jedná se o země mimo ty, které formují jádro světového systému, kam patří např. USA, Kanada, země EU před jejím rozšířením o ČR a další evropské země, Japonsko, Austrálie a Nový Zéland). Mezi více než 600 univerzitami ze 47 zemí světa spadající pod tzv. Emerging Economies (včetně Číny, Indie, Ruska, Brazílie nebo Mexika) se ČZU umístila na 251. - 300. místě. Z hodnocených univerzit v ČR, kterých bylo 18, je ČZU na 5. místě.

                    Emerging Economies University Rankings 2021 | Times Higher Education (THE)</p>
                <time>10. 3. 2021</time>
            </article>
            <article>
                <img src="https://i.imgur.com/cpowWBq.jpg"/>
                <h3>Reprezentanti ČZU ovládli Halové akademické mistrovství ČR v atletice</h3>
                <h4>Družstvo ČZU vybojovalo v celkovém pořadí první místo.</h4>
                <p>Tři zlaté, pět stříbrných medailí a jeden bronz. Reprezentanti ČZU ovládli Halové akademické mistrovství ČR v atletice. Kromě individuálních úspěchů se jim podařilo získat zlaté umístění v celkovém hodnocení družstev, prvenství vybojoval i tým žen. Řada reprenzentantů se kromě toho umístila na místech v rámci první desítky. Všem moc gratulujeme!

                    Závodu, který se uskutečnil v v přetlakové hale v Praze na Strahově, se zúčastnil rekordní počet 220 soutěžících.

                    Nejlepší umístnění reprezentantů ČZU</p>
                <time>28. 1. 2021</time>
            </article>
            <article>
                <img src="https://i.imgur.com/ujBYzQ0.jpg"/>
                <h3>Prof. Jan Vymazal je jedním ze tří nejcitovanějších vědců v ČR</h3>
                <h4>Seznam 2% nejcitovanějších vědců světa obsahuje devět jmen z ČZU</h4>
                <p>Prof. Jan Vymazal, prorektor pro vědu a výzkum a vedoucí katedry aplikované ekologie na FŽP, obsadil v prestižním žebříčku Stanfordovy univerzity 2 % nejcitovanějších vědců světa za rok 2019 třetí místo mezi českými vědci. V seznamu, který pokrývá všechny vědní obory zahrnuté do databáze SCOPUS, a v pomyslné konkurenci 160 tisíc vědců z celého světa, obsadil 1179. místo.
                    Další vědecké osobnosti z ČZU zahrnuté v prestižním seznamu jsou dle pořadí Andrew Liebhold (FLD), Michael Komárek (FŽP), James Sales (FTZ), Federico Morelli (FŽP), Pavel Tlustoš (FAPPZ), Miroslav Svoboda (FLD) a Stanislav Vacek (FLD).
                    Zveřejněný seznam Stanfordovy univerzity obsahuje jména celkem 359 vědců, kteří působí na výzkumných institucích v České republice.
                    Gratulujeme!
                </p>
                <time>13. 1. 2021</time>
            </article>
            <article>
                <img src="https://i.imgur.com/Mi7DxsV.jpg"/>
                <h3>ČZU je opět nejudržitelnější univerzitou v Česku</h3>
                <h4>V rámci České republiky ČZU obhájila své prvenství v celosvětovém žebříčku UI Green Metric World University Rankings.</h4>
                <p>V rámci České republiky ČZU obhájila své prvenství v celosvětovém žebříčku UI Green Metric World University Rankings. Česká zemědělská univerzita v Praze je na 53. místě v udržitelnosti z celkových 912 hodnocených univerzit.

                    Žebříček ověřuje a hodnotí data v 6 hlavních kategoriích, do kterých patří infrastruktura, energie a klimatická změna, nakládání s odpady, hospodaření s vodou, doprava a vzdělávání. ČZU si vede nejlépe v kategoriích nakládání s odpady, hospodaření s vodou a vzdělávání. Z České republiky je nejlepší ve všech kategoriích kromě dopravy.

                    Co je v kampusu ČZU nového na poli udržitelnosti?

                    V kampusu v uplynulém roce přibyl pavilon Tropického zemědělství, který disponuje mnoha zelenými technologiemi - slunolamy na jižní straně, které mají za úkol zabránit přehřívání tepelně exponované strany objektu, zelená střecha, na které jsou umístěné baterie na fotovoltaické články, předsazená fasáda zajišťující ochlazení objektu díky popínavým vistáriím, vytápění tepelnými čerpadly nebo nádrže pro zachytávání dešťové vody sloužící k zalévání zeleně či splachování v sociálních zařízeních.

                    Také byla dokončena rekonstrukce auly, jejíž zelenou střechu zavlažuje systém zadržující dešťovou vodu. Přebytečná dešťová voda se svádí do akumulačních nádrží, z kterých se využívá pro splachování toalet v budově.

                    ČZU shop významně rozšířil sortiment bezobalové kosmetiky, čistících prostředků a fair tradových produktů.

                    V rámci soutěže ČZU Campus Sustainability Challenge studenti v kampusu vystavěli solární pergolu, vyseli květnatou louku a zasadili okolo 20 stromů. Studenti také provozují Freeshop, tedy obchod, kde kdokoliv může nechat nepotřebné věci a cokoliv si zase odnést. Služba funguje zdarma.

                    O jednotlivých projektech v rámci udržitelnosti se dozvíte na webech jednotlivých fakult nebo na webu CSR ČZU.</p>
                <time>12. 1. 2021</time>
            </article>
        </section>
        <section id="ÚspěchyČZU2020">
            <article>
                <img src="https://i.imgur.com/3H6aXKS.jpg"/>
                <h3>ČZU opět opanovala žebříček časopisu Týden</h3>
                <p>Hned tři fakulty ČZU se umístily mezi pěti nejlepšími v kategorii Zemědělské, lesnické a veterinární vědy v nově publikovaném žebříčku časopisu Týden. Na druhém místě se umístila Fakulta životního prostředí, na třetím Fakulta tropického zemědělství a na čtvrtém Fakulta lesnická a dřevařská. Navíc Fakulta životního prostředí a Fakulta lesnická a dřevařská vylepšily své umístění oproti minulému roku.
                    Metodika hodnocení
                    Srovnání bylo provedeno na základě následujících kritérií:

                    1) Zájem o fakultu/školu
                    Porovnávala se kritéria, jako je šance na přijetí, jež byla vypočítána coby poměr mezi zaslanými přihláškami a přijatými uchazeči, a dále počet zapsaných studentů. Čím větší byl rozdíl mezi přihlášenými a přijatými a čím vyšší bylo procento zapsaných studentů (počítáno z přijatých), tím více bodů škola obdržela. Nejlepší výsledek byl ohodnocen plným počtem bodů, zbytek v přímé úměře.

                    2) Pedagogové
                    Sledována byla kvalita školy v oblasti výuky a vědy po personální stránce. Klíčovým ukazatelem byli pedagogové s tituly doktor (Ph. D.), docent a profesor minimálně s polovičním pracovním úvazkem. Vyřazeni tedy byli učitelé působící pouze „agenturně“, na miniúvazky a dohody, kteří se do života školy takřka nezapojují. Sledován byl poměr mezi celkovým počtem studentů programů bakalářských i kontinuálních magisterských a počtem vyučujících. Čím méně posluchačů připadá na jednoho pedagoga, tím lépe se škola umístila. Nejlepší výsledek byl ohodnocen plným počtem bodů, zbytek v přímé úměře.

                    3) Věda
                    Autoři vycházeli z počtu takzvaných RIV bodů, které fakulta/škola získává za odborné publikace, články, významné granty a další vědeckou činnost. Počty těchto bodů zveřejňuje Rada pro výzkum, vývoj a inovace a jsou veřejně dostupné. Pozornost byla upřena na poslední dva roky RIV výsledků. Uplynulý rok pak zohledňuje Metodiku hodnocení výzkumných organizací a programů účelové podpory výzkumu, vývoje a inovací M17+. Sledováno je také zapojení do právě běžících grantů. Klíčovým aspektem hodnocení je účast fakulty/školy ve významných tuzemských a zahraničních grantech. Tuzemské granty vypisují české agentury a ministerstva. Vyšší prioritu však mají granty zahraniční, je tedy sledováno i zapojení vysoké školy v mezinárodním měřítku. Čím více RIV bodů/významných publikací připadá na jednoho pracovníka s titulem doktor (Ph. D.), docent či profesor a čím více grantů fakulta/škola řeší, tím výše se umístila.

                    4) Vnější hodnocení
                    Sledováno bylo zařazení školy v prestižních zahraničních žebříčcích CWUR, THE a CQ a dosažené výsledky u Národního akreditačního úřadu pro vysoké školství. Vedle posledních komplexních hodnocení komisí klade důraz i na úspěšnost fakulty/školy v jednotlivých akreditačních řízeních u akreditačního úřadu (případně Rady pro vnitřní hodnocení u institucionálních akreditací) a to, zda u ní v minulosti nebyly uplatněny sankce, případně zda s nimi není vedeno správní řízení o omezení akreditace. Zohledněna je i transparentnost školy spočívající ve zveřejňování klíčových informací o svém chodu. Čím úspěšnější je fakulta/škola v získávání/prodlužování akreditací a čím více informací o sobě zveřejňuje (a naopak čím méně často čelila sankcím), tím vyšší počet bodů získala. Nejlepší výsledek byl ohodnocen plným počtem bodů, zbytek přímo úměrně. Za každou oblast mohla fakulta/škola získat pět bodů, maximálně tedy dvacet. Čím více bodů získala, tím lepšího umístění v žebříčku dosáhla.

                    Výsledky předchozích ročníků žebříčku najdete na www.nejlepsivysoka.cz.</p>
                <time>17. 2. 2020</time>
            </article>
            <article>
                <img src="https://i.imgur.com/5Yj53lm.jpg"/>
                <h3>Profesor Josef Soukup novým viceprezidentem European Weed Research Society</h3>
                <h4>Profesor Soukup z Fakulty agrobiologie, potravinových a přírodních zdrojů byl zvolen viceprezidentem a od roku 2022 prezidentem Evropské herbologické společnosti.</h4>
                <p>Nově zvolený viceprezident European Weed Research Society (EWRS, Evropská herbologická společnost) bude v letech 2020–2021 předsedat tzv. Scientific Committee, orgánu společnosti složenému z 13 koordinátorů pracovních skupin společnosti, jehož úkolem je organizovat vědecký život společnosti, pořádat tematické workshopy, pravidelná sympózia, interagovat s dalšími společnostmi v Evropě a ve světě, získávat pro obor mladé lidi prostřednictvím účasti na akcích EWRS, pořádání tematických letních škol a podobně. Zároveň bude profesor Soukup členem Boardu společnosti, kterému bude v letech 2022–2023 již jako prezident předsedat.

                    EWRS je vědeckou společností sdružující odborníky zabývající se zejména biologií, ekologií a regulací plevelů, které jsou považovány za hospodářsky nejvýznamnější škodlivé organismy v agroekosystémech. Jako plevele jsou často označovány i mnohé nežádoucí invazní, alergenní či jedovaté synantropní rostliny. V poslední době jsou studovány i pozitivní role plevelů, především z pohledu biodiverzity a ekosystémových funkcí. EWRS vznikla v roce 1960 jako neformální sdružení odborníků European Weed Research Council (EWRC), postupně se rozrůstala a v roce 1975 byla organizačně změněna na EWRS. V současné době má přibližně 450 členů v Evropě i na jiných kontinentech.  Sdružuje odborníky z vědeckovýzkumné sféry, průmyslu, státních institucí, obchodu, ale i zemědělce a jejím úkolem je podporovat komunikaci a rozvoj oboru. Prostřednictvím nakladatelství Wiley vydává impaktovaný časopis Weed Research. Profesor Soukup vykonával v EWRS v letech 2010–2017 funkci vědeckého sekretáře. </p>
                <time>13. 2. 2020</time>
            </article>
        </section>
        <hr>
    </main>
    <footer>
        ©Univerzitnidenik
    </footer>
</body>
</html>