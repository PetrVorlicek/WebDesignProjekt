<!DOCTYPE html>
<html lang="en">
<head>
    <meta charset="UTF-8">
    <title>Univerzitní deník</title>
    <link rel="stylesheet" href="style.css">
</head>
<body>
    <header>
        <h1>Univerzitní deník</h1>
        <nav>
            <a href="index.html">Hlavní stránka</a>
            <a href="./Aktuality.html">Aktuality</a>
            <a href="./Akce.html">Akce</a>
            <a href="./UspechyCZU.html">Úspěchy ČZU</a>
            <p>Věda a výzkum</p>
            <a href="./Pracovniprilezitosti.html">Pracovní příležitosti</a>
            <a href="./PolitikauvnitrCZU.html">Politika uvnitř ČZU</a>
        </nav>
    </header>
    <main>
        <hr>
        <section id="VědaAVýzkum2021">
            <h2>Věda a výzkum</h2>
            <article>
                <img src="https://i.imgur.com/Sgwd0BG.png"/>
                <h3>Vědci z České zemědělské univerzity v Praze úspěšně dokončili mapování genomu kůrovce lýkožrouta smrkového</h3>
                <p>Vědci úspěšně zmapovali celý genom lýkožrouta smrkového, Ips typographus, který během jednoho roku dokáže zničit v Evropě a Asii více než 100 milionů metrů krychlových smrkového lesa. Znalost genomu otevírá cestu novému výzkumu tohoto významného škůdce, a je základem pro hledání nových metod jeho účinné kontroly. Mezi členy výzkumného týmu je také prof. Schlyter, který se již několik let podílí na projektu EXTEMIT-K Fakulty lesnické a dřevařské ČZU.

                    Znalost genomu lýkožrouta smrkového umožňuje daleko hlubší pochopení toho, jak a proč se stal tak úspěšným lesním škůdcem. Výzkum jeho genomu mimo jiné odhalil, že lýkožrout smrkový má neobvykle velké množství genů, které se účastní procesů spojených s rozkladem buněčných stěn rostlin. Naproti tomu se nezdá, že by měl zvýšený počet genů, které jsou zodpovědné za odstraňování toxických látek. To je velmi překvapivé, protože pryskyřice ve stromech je pro hmyz velmi toxická.

                    Nedávno dokončené sekvenování celého genomu kůrovce smrkového (Ips typographus) by mohlo potenciálně připravit cestu pro vysoce specifickou kontrolu škůdce pomocí interference RNA (RNAi).

                    RNAi je nástroj molekulární biologie, který pomocí dvouvláknové RNA vysoce specificky tlumí expresi vybraného genu. Díky tomu se aktivita daného genu dočasně zastaví nebo se sníží, aniž by došlo ke změně genomu. Tato metoda může poskytnout jasné informace o rolích, které hrají jednotlivé geny v biologii kůrovce a znalost jeho genomu celý proces výrazně usnadňuje.

                    Vědci doufají, že v budoucnu by mohla být metoda RNAi použitelná v praktické kontrole škůdců v lesích. „Můžete například potlačit geny, které mají přímý vliv na přežití, nebo se zaměřit na geny, které jsou klíčové pro reprodukci kůrovce nebo jejich schopnost vnímat feromony používané k páření a napadání smrkových lesů," říká Martin N. Andersson, profesor na Univerzitě v Lundu. Metody založené na vypínání jednotlivých genů jsou druhově specifická a nemají žádné nežádoucí škodlivé vedlejší účinky na jiné organismy.

                    „V Severní Americe existuje mnoho dalších významných druhů kůrovců ze stejného rodu Ips. Mapa genomu Lýkožrouta smrkového může být využita jako vodítko, které pomůže Američanům studovat jejich vlastní původní druhy,“ říká Fredrik Schlyter, profesor Švédské univerzity zemědělských věd, SLU.

                    Kromě Univerzity v Lundu a Švédské univerzity zemědělských věd se studie zúčastnili vědci z České zemědělské univerzity, Norského institutu pro výzkum biohospodářství, Institutu Maxe Plancka pro chemickou ekologii v Německu a Laboratoř vědy pro život (SciLifeLab) Univerzity v Uppsale.

                    Aby bylo možné studovat genom lýkožrouta smrkového, vědci v laboratoři prováděli příbuzenské křížení po více než deset generací druhu. To bylo potřebné pro získání homogenní DNA s relativně malou genovou variabilitou. Poté extrahovali DNA z přibližně 100 jedinců. Extrahovaná DNA byla biochemicky sekvenována v malých fragmentech, které byly následně sestaveny pomocí výkonných počítačů. Vědci poté porovnali výsledky s dostupnými genomy jiných druhů hmyzu a analyzovali, které geny jsou u lýkožrouta smrkového specificky zmnoženy a které naopak redukovány v porovnání s jinými blízce příbuznými druhy. Podle hodnocení výzkumných pracovníků je získaný genom velmi kvalitní a jeho kvalita je srovnatelná s genomy nejlépe studovaných druhů hmyzu, jako jsou octomilky a komáři.

                    Článek s názvem A highly-contiguous genome assembly of the Eurasian spruce bark beetle, Ips typographus, provides insight into a major forest pest byl nedávno publikován v Communications Biology.</p>
                <time>20. 10. 2021</time>
            </article>
            <article>
                <img src="https://i.imgur.com/O615koA.png"/>
                <h3>ČZU vytváří chytrý kampus budoucnosti: spolu s T-Mobile staví nejmodernější 5G Stand Alone kampusovou síť</h3>
                <p>ČZU podepsala se společností T-Mobile Czech Republic memorandum o dlouhodobé spolupráci, která zahrnuje vybudování komplexně digitalizovaného kampusu a dalších univerzitních pracovišť na nejnovější 5G Stand Alone s využitím IoT platformy. V příštích čtyřech letech chce ČZU dokončit komplexní digitalizaci, spočívající ve vytvoření digitálního ekosystému zaměřeného na vědy o živé přírodě. Součástí unikátního projektu bude nejen propojení celého kampusu, ale i vzdálených pracovišť univerzity.

                    Kampus v Suchdole s dvaceti tisíci studenty a téměř dvěma tisíci zaměstnanci na rozloze 44 hektary tvoří ideální sídelní vzorek pro plánování moderních měst. Univerzita tak může uplatnit nové technologie digitalizace např. pro automatizaci v oblasti úspory nákladů a využití zdrojů, jako je spotřeba vody a energií, management odpadu, parkování apod., dále v oblasti vyhodnocení rizik s využitím aktivních prvků bezpečnosti. Zkušenosti budou přeneseny do plánů rozvoje územních sídel v rámci České republiky.

                    „Díky technologii 5G vytvoříme na ČZU experimentální prostor budoucnosti, ve kterém budou moci studenti, vědci i firmy testovat možnosti digitalizace a Průmyslu 4.0. StandAlone* síť 5 té generace jim umožní přenášet enormní množství dat z laboratoří, venkovních čidel či vozidel do datových center ke zpracování a tvorbě inovativních produktů a řešení,“ říká Luboš Lukasík, ředitel divize pro firemní zákazníky a veřejnou správu společnosti T-Mobile Czech Republic

                    Kromě digitálního kampusu se Česká zemědělská univerzita v Praze zaměřuje na výzkum a vývoj moderních technologií pro oblast precizní péče o krajinu. Zvláštní pozornost bude věnována využití technologií při adaptaci krajiny na klimatickou změnu. Vedle 5G kampusové sítě bude proto T-Mobile implementovat v zemědělském polygonu ČZU také novou síť internetu věcí (ioT). Ta dokáže v rozsáhlém terénu přenášet malé objemy dat z velkého množství zařízení, a to vše s minimální spotřebou elektrické energie. Senzory, které T-Mobile umístí na ploše 800 hektarů, tak poskytnou přesnější data pro modely fungování například v oblasti vodohospodářství. Další společné projekty budou zaměřené na dendrologii, výměnu plynů mezi půdou a vzduchem nebo na agrovoltaiku.

                    „Nabídneme-li ta nejmodernější řešení našim studentům přímo v kampusu, kde tráví většinu studentského života, dá se předpokládat, že tyto zkušenosti přenesou přirozeně do praxe. ČZU by se tímto projektem chtěla zařadit mezi nejmodernější univerzity ve světě. S řadou z nich dnes již aktivně spolupracuje,“ uvedl rektor ČZU prof. Petr Sklenička.

                    Video digitálního kampusu ČZU ZDE

                    Nedílnou součástí záměru je nabídka spolupráce partnerům z podnikatelského prostředí s cílem zkrátit cestu od nápadu k realizaci. Podnikatelé budou moci své návrhy či produkty testovat v této high-tech laboratoři a zároveň se budou moci podílet na inovacích v rámci aktivit ČZU.

                    „Projekty univerzitních kampusových 5G sítí jsou skvělou ukázkou využití sítí nové generace pro rozvoj digitálních inovací, na nichž spolupracují vysoké školy, operátoři i další firmy a organizace. Vzniká tak unikátní ekosystém, díky kterému budou dostupnější lepší digitální služby pro občany i nová řešení pro digitální transformaci firem. To vše podporuje MPO v rámci svých digitálních strategií, například formou podpory průmyslového výzkumu v programu TREND či podporu tzv. demonstračních projektů z Národního plánu obnovy,“ říká Petr Očko, náměstek ministra průmyslu a obchodu pro digitalizaci a inovace.

                    „Propojení high-tech kampusu se vzděláváním studentů a výzkumem je jedinečnou kombinací, která umožňuje připravovat odborníky schopné řešit výzvy, jimž bude společnost čelit v následujících desetiletích, mimo jiné kyberbezpečnost,“ zdůraznil kvestor ČZU Ing. Jakub Kleindienst.



                    Kampusová síť (Private Campus Network)



                    Kampusové sítě umožňují podnikům i výzkumným centrům využívat různé moderní digitální komunikační technologie podporující LTE, 5G, IoT, pro jejich pracovní, výrobní a provozní účely. Privátní kampus má pak klíčový význam především ve spojení s technologií 5G sítí. Hlavním přínosem je digitalizace nejen ve výrobních odvětvích, ale i v dalších oblastech jako jsou logistika, obchod nebo zdravotnictví. Sítě páté generace jsou navrhovány jako bezpečné proti odposlechům a dalším rizikům zneužití. Fungují v licencovaném pásmu, mají tedy jasná pravidla, která sítě chrání proti rušení. Jsou schopné obsloužit provoz s velmi velkou hustotou koncových zařízení. První privátní 5G kampusovou síť v České republice spustil T-Mobile na konci roku 2020 v areálu VŠB – Technické univerzity Ostrava a letos první Stand Alone 5G kampusovou síť na Českém institutu informatiky, robotiky a kybernetiky (CIIRC) při ČVUT.

                    *Technologie 5G stand alone (5G SA)

                    5G SA technologie přibližuje 5G k dosažení svého skutečného potenciálu. Narozdíl od 5G non-standalone (5G NSA), který ještě v některých částech využívá 4G, 5G, stand alone verze přichází s kompletní architekturou 5G. Jak její radiová část (RAN), tak část jádra (Core) nabídne vyšší rychlosti, nižší latenci a možnost masivního připojení IoT. Otevírá dveře novým aplikacím, jako je mobilní rozšířená a virtuální realita, automatické řízení vozidel, přesná in-door navigace, překlad v reálném čase apod.
                </p>
                <time>27. 5. 2021</time>
            </article>
            <article>
                <img src="https://i.imgur.com/KNrBsUp.jpg"/>
                <h3>Univerzitní projekt Uniqway spolupracuje s Červeným křížem</h3>
                <p>Projekt univerzitního carsharingu Uniqway se spojil s Českým červeným křížem a poskytuje auta pro rozvoz zdravotníků z Prahy do okolních nemocnic. Dobrovolníky hledá mezi svými uživateli, kteří se mohou zapojit a věnovat svůj čas dobré věci.

                    Ani pandemie a lockdown nezastavily provoz studentského car- sharingu Uniqway, který již v roce 2018 společně vyvinuli studenti tří pražských univerzit, ČVUT v Praze, VŠE v Praze a ČZU v Praze. Nyní se studenti spojili s Českým červeným křížem a pomáhají při dopravě zdravotníků z Prahy do okolních nemocnic. Zapojit se mohou i studenti ČZU. Stačí se přihlásit pomocí krátkého dotazníku zveřejněného na webu projektu, ve kterém vyplní své kontaktní údaje spolu s časovými možnostmi a dle nich je kontaktuje zástupce Českého červeného kříže s bližšími informacemi o rozvozu. Uniqway tým je připraven přednostně zaregistrovat všechny zájemce o dobrovolnou činnost, kteří dosud nejsou uživateli služby. Všechny informace o dobrovolnické akci Uniqway a Českého červeného kříže jsou k dispozici zde.

                    O Uniqway
                    Studentský tým ze tří pražských univerzit – Vysoké školy ekonomické v Praze, Českého vysokého učení technického v Praze a České zemědělské univerzity v Praze – vyvinul a v roce 2018 spustil celoevropsky jedinečnou koncepci sdílení vozidel Uniqway. Podmínky pro to, aby služba mohla vzniknout, vytvořily ŠKODA AUTO ČR, ŠKODA AUTO DigiLab a výše zmíněné univerzity zastoupené mentory jednotlivých týmů. Carsharingová platforma je k dispozici studentům a pedagogům vysokých škol. Naši uživatelé s vozy za rok 2020 najeli přes 400 000 km. Studenti z VŠE mají na starosti marketingovou strategii a spravují sociální sítě, studenti ČVUT vymysleli a zrealizovali celý technický koncept a design služby, ČZU se stará o její provoz. Více informací o službě včetně ceníku naleznete na webu www.uniqway.cz.
                </p>
                <time>6. 4. 2021</time>
            </article>
        </section>
        <hr>
    </main>
    <footer>
        ©Univerzitnidenik
    </footer>
</body>
</html>