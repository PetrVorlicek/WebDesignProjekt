<!DOCTYPE html>
<html lang="en">
<head>
    <meta charset="UTF-8">
    <title>Univerzitní deník</title>
    <link rel="stylesheet" href="style.css">
</head>
<body>
    <header>
        <h1>Univerzitní deník</h1>
        <nav>
            <a href="index.html">Hlavní stránka</a>
            <a href="./Aktuality.html">Aktuality</a>
            <a href="./Akce.html">Akce</a>
            <a href="./UspechyCZU.html">Úspěchy ČZU</a>
            <a href="./Vedaavyzkum.html">Věda a výzkum</a>
            <a href="./Pracovniprilezitosti.html">Pracovní příležitosti</a>
            <p>Politika uvnitř ČZU</p>
        </nav>
    </header>
    <main>
        <hr>
        <section id="PolitikaUvnitřČZU2021">
            <h2>Politika uvnitř ČZU</h2>
            <article>
                <img src="https://i.imgur.com/pF1tbvB.jpg"/>
                <h3>Petr Sklenička pokračuje ve funkci rektora České zemědělské univerzity v Praze</h3>
                <p>Stávající rektor ČZU v Praze profesor Petr Sklenička bude univerzitu řídit i v dalších čtyřech letech. Akademický senát univerzity na svém zasedání v pátek 8. října 2021 zvolil prof. Skleničku ze dvou kandidátů hned v prvním kole volby.

                    Profesor Petr Sklenička univerzitu v posledním půldruhém roce svého funkčního období (2018-2021) provedl bezprecedentním obdobím koronavirové pandemie: „Ta doba prověřila krizový management u nás na univerzitě i v celé zemi. Mám pocit, že si snad tím nejhorším univerzita prošla bez větších šrámů. Není to pouze o managementu, ale o všech zaměstnancích a studentech, o tom, jak se s tímto nelehkým obdobím vypořádal každý z nás nebo jak kdo pomáhal své fakultě a univerzitě nad rámec povinností,“ hodnotí jedno z nejtěžších období v historii univerzity její rektor.

                    Přes nestandardní období se vesměs podařilo naplnit vize, se kterými profesor Sklenička do funkce rektora v roce 2017 nastupoval. Výrazných úspěchů dosáhla univerzita v posledních čtyřech letech v oblasti odpovědného rozvoje. „Nechali jsme zpracovat generel kampusu, u nových staveb dbáme na princip udržitelnosti a jsme hodnoceni jako jedna z nejlepších univerzit v oblasti udržitelnosti – v rámci České republiky jako vůbec nejlepší, ve světových žebříčcích figurujeme jako 30.-50. nejudržitelnější kampus. Musím také zmínit první místo v Národní ceně České republiky za společenskou odpovědnost 2020, důraz na kvalitní výzkum a inovace a podporu schopných studentů,“ hodnotí obraz ČZU na konci svého prvního funkčního období Petr Sklenička.

                    Příští čtyři roky na postu rektora oficiálně zahájí 1. února 2022. Chce zejména posilovat potenciál pro zásadní rozvoj vědních a studijních oblastí, které reagují na nové výzvy. Jsou to např. veterinární disciplíny, infekční biologie zvířat, potravinářství, bioekonomika, IT – kyberbezpečnost a robotika. Těmto programům chce do budoucna zajistit nadstandardní financování.

                    Dalším cílem je udržet stavy studentů kolem 18 tisíc (v současné době je ČZU čtvrtou až šestou největší vysokou školou v ČR), zavádět nové programy a rozšířit studijní programy budoucnosti.

                    Nově zvolený rektor bude namísto nové výstavby preferovat investice do lidí a špičkových přístrojů.

                    „ČZU jde správným směrem, a ten se budeme snažit do budoucna udržet. Základem naší strategie je a bude nutnost reagovat na nové výzvy,“ zdůrazňuje profesor Petr Sklenička.

                    Profesor Ing. Petr Sklenička, CSc., je od února 2018 rektorem České zemědělské univerzity v Praze. Nyní byl zvolen Akademickým senátem ČZU na další funkční období, které zahájí 1. února 2022 a potrvá do roku 2026. Od srpna 2019 do července 2021 předsedal České konferenci rektorů. Je emeritním děkanem Fakulty životního prostředí ČZU v Praze, v jejímž čele stál od založení fakulty v roce 2007 až do roku 2014. Přednáší a garantuje předměty spojené s ochranou půdy a krajiny (Land Management, Pozemkové úpravy, Krajinná ekologie). V zimním semestru 2006 byl hostujícím profesorem na Utah State University.

                    Ve své vědecké práci se specializuje na adaptaci krajiny na sucho a povodně, na ochranu krajiny a půdy z pohledu krajinné ekologie a architektury a z hlediska ekonomického i plánovacího. V roce 2018 založil při ČZU Centrum pro vodu, půdu a krajinu, jehož hlavním projektem je koncept Chytré krajiny.

                    Je autorem knih Základy krajinného plánování a Pronajatá krajina 2011 a více než dvou set odborných publikací.  Významně přispívá k popularizaci oborů a poznatků týkajících se životního prostředí v našich i zahraničních médiích. Je členem mnoha odborných společností.
                </p>
                <time>8. 10. 2021</time>
            </article>
            <article>
                <h3>Slavnostní zasedání vědecké rady ČZU 25. října 2021</h3>
                <p>Rektor České zemědělské univerzity v Praze prof. Petr Sklenička si Vás dovoluje pozvat na veřejné slavnostní zasedání Vědecké rady ČZU v Praze, které se bude konat v Aule ČZU dne 25. října 2021 ve 14:30 hod.

                    Při této příležitosti proběhne předání diplomů docentům a doktorům, udělení čestného ocenění prof. Ing. Janu Hronovi, DrSc., dr. h. c., vyhlášení Cen rektora za publikační činnost doktorandů a zaměstnanců ČZU, vyhlášení Cen ministra zemědělství, předání Cen prof. Stoklasy a vyhlášení Cen rektora za pedagogickou činnost.
                </p>
                <time>7. 10. 2021</time>
            </article>
            <article>
                <img src="https://i.imgur.com/1p0Fh6N.jpg"/>
                <h3>Volba kandidáta na funkci rektora ČZU v Praze</h3>
                <h4>Akademický senát ČZU na svém zasedání dne 17. 6. 2021 vyhlásil volbu kandidáta na rektora ČZU pro volební období 1. 2. 2022 až 31. 1. 2026.</h4>
                <p>Akademický senát České zemědělské univerzity v Praze na svém zasedání dne 17. 6. 2021 vyhlásil v souladu s Čl. 3 Jednacího řádu AS ČZU volbu kandidáta na rektora ČZU v Praze pro volební období 1. 2. 2022 až 31. 1. 2026.

                    Harmonogram voleb:

                    Uzávěrka příjmu obálek s návrhy kandidátů: do 27. 9. 2021 v 12 h.
                    Vyhlášení kandidátů: 4. 10. 2021
                    Představení kandidátů před členy akademické obce a zaměstnanci ČZU v Praze: 7. 10. 2021 od 14 h.
                    Představení kandidátů před členy AS ČZU a volba: 8. 10. 2021 od 10 h.
                    V případě neúspěšné volby, 4. kolo: 15. 10. 2021 v 14 h.
                    Z navržených kandidátů na funkci rektora přijali (v abecedním pořadí):

                    Ing. Matěj Božik, Ph.D.
                    prof. Ing. Petr Sklenička, CSc.
                    V příloze ke stažení jsou uvedeny životopisy kandidátů, popř. jejich vize.

                    Předseda Akademického senátu ČZU v Praze svolává Shromáždění AO k volbě rektora, které se koná ve čtvrtek 7. 10. 2021 od 14 h. do 15.30 h. v aule ČZU.

                    V tuto dobu bude zrušena výuka na ČZU v Praze.

                    Hlavním bodem programu bude představení kandidátů na rektora a diskuse. Program podrobně.

                    Setkání Akademické obce ČZU bude probíhat v hybridním režimu, tj. účast je možná fyzicky nebo přes MS Teams. Pokud nebude možné při fyzické účasti v aule dodržet odstup 1,5 m, bude nutné použít ochranný prostředek dýchacích cest (nos, ústa), kterým je respirátor nebo obdobný prostředek dle příslušných norem (např. FFP2, KN 95).

                    Link na online připojení k Setkání AO (link na Live event bude zaslán také emailem).

                    Dotazy ke kandidátům lze poslat také písemně pomocí „chatu“ v Live Event. Prioritně budou kandidáti odpovídat na dotazy ze sálu auly.

                    Představení kandidátů před členy AS ČZU a tajná volba proběhne 8. 10. 2021 od 10 h. v 7. patře rektorátu ČZU v Praze.
                </p>
                <time>4. 10. 2021</time>
            </article>
            <article>
                <img src="https://i.imgur.com/a5K0q4q.jpg"/>
                <h3>Svolání akademické obce ČZU 2021</h3>
                <h4>AS ČZU svolává shromáždění Akademické obce, které se bude konat ve čtvrtek 7. října 2021 od 14:00 hodin v Aule ČZU.</h4>
                <p>AKADEMICKÝ SENÁT ČESKÉ ZEMĚDĚLSKÉ UNIVERZITY V PRAZE svolává shromáždění Akademické obce ČZU, které se bude konat ve čtvrtek 7. října 2021 od 14:00 hodin v Aule ČZU.

                    Program shromáždění akademické obce ČZU:

                    Zahájení
                    Představení navržených kandidátů na funkci rektora
                    Diskuze s navrženými kandidáty na funkci rektora
                    Závěr
                    V Praze, dne 4. října 2021

                    Ing. Radim Kotrba, Ph. D.
                    předseda AS ČZU v. r.
                </p>
                <time>4. 10. 2021</time>
            </article>
            <article>
                <img src="https://i.imgur.com/vyEGuJQ.jpg"/>
                <h3>Inaugurace děkana prof. Patricka Van Damma</h3>
                <p>Dne 5.5. se konala inaugurace nového děkana Fakulty tropického zemědělství ČZU v Praze prof.ir.dr. Patricka Van Damma. Do úřadu ho jmenoval rektor ČZU prof. Petr Sklenička. Vystřídal tak ve funkci dosavadního děkana fakulty prof. Jana Banouta.

                    Profesor Patrick Leo José van Damme je vědec mezinárodního renomé, etablovaný na prestižních evropských i světových fórech. Stojí za významnými projekty zaměřenými na udržitelné zemědělství v rozvojových i jiných zemích.

                    Narodil se v roce 1956 v belgickém Gentu, kde vystudoval univerzitu a získal četná uznání a akademické tituly. Na Gentské univerzitě je profesorem tropického a subtropického zemědělství a etnobotaniky. Od 1. července 2012 působí jako řádný profesor na ČZU v Praze a přednáší pro studenty magisterských programů v oborech etnobotanika, agrolesnictví, tropické zemědělství a udržitelný rozvoj. Vede kurzy pro akademické pracovníky, řídí výzkumné projekty a věnuje se publikační činnosti. I na ni se ve funkci děkana chce zaměřit, stejně jako na propagaci výzkumných projektů a aktivit akademických pracovníků FTZ.

                    „Musíme hledat cesty, jak naši práci zviditelnit a jak se prosadit v médiích, aby nás bylo lépe slyšet. Řada mých kolegů říká: ´Já a rádio? To rozhodně ne, jsem přece vědec´. Což je směšné, protože dostáváme peníze z veřejných prostředků, nejsme soukromá univerzita, takže bychom lidem měli ukázat, kam jdou peníze z jejich daní,“ míní čerstvě zvolený děkan Fakulty tropického zemědělství Patrick van Damme.

                    Profesor van Damme má za sebou řadu výzkumných projektů, mj. v oblasti etnobotaniky v Namibii, Senegalu, Togu či Ekvádoru, programů zaměřených na integrovaný rozvoj venkova v Subsaharské Africe nebo v Číně a mnoho dalších.

                    „Osobně si myslím, že největší dopad na vědu a společnost měla moje desetiletá práce v oblasti pěstování konopí. Poprvé se nám podařilo vytvořit model výnosového potenciálu nelegálně pěstovaného konopí pomocí metod převládajících v tomto odvětví. To vyústilo v řadu doporučení, která byla okamžitě přijata soudním systémem a soudci v probíhajících procesech nejen v Belgii a Nizozemsku, ale také na Novém Zélandu či v USA,“ říká profesor van Damme.

                    Mezi jeho nejvýznamnější počiny patří účast na hodnocení a projektové přípravě iniciativy „Velká zelená zeď“ (Great Green Wall Initiative). Nejambicióznější projekt zalesnění na světě, započatý v roce 2007, je iniciativou států Africké unie a počítá s vytvořením přirozené bariéry proti rozšiřující se Sahaře do roku 2030. Vzhledem k tomu, že se profesor van Damme ve své doktorské práci zabýval výzkumem environmentálně-fyziologického stresu ze sucha a zasolení, mohl svými poznatky přispět k úsilí o opětovné zalesňování této oblasti. Vzhledem k tomu, že přednáší o rozvoji venkova a o ekonomice rozvojových zemí a pracoval pro FAO, může do celého projektu vnést společenskoekonomickou perspektivu.

                    Nový děkan FTZ zcela naplňuje vizi, kterou ve svém osmiletém působení v čele fakulty prosazoval jeho předchůdce profesor Jan Banout: „Vždycky budeme česká fakulta a budeme cílit na užitek pro ČR, a to znamená poskytovat experty na zemědělství v globálním celosvětovém kontextu. Nicméně, budoucnost bych spatřoval i v příchodu většího počtu akademických pracovníků, vědců, a to hlavně z Evropy, kterým budeme moci nabídnout adekvátní zázemí pro jejich práci. Myslím, že Praha má potenciál stát se centrem Evropy pro vzdělávání a výzkum v oblasti tropického zemědělství,“ říká profesor Banout, jemuž se mj. podařilo transformovat Institut tropického zemědělství v samostatnou fakultu ČZU. To je v evropském kontextu unikátní.</p>
                <time>6. 5. 2021</time>
            </article>
            <article>
                <img src="https://i.imgur.com/lj7FMxL.jpg"/>
                <h3>„Chci provést univerzitu touto těžkou dobou,“ říká rektor profesor Petr Sklenička v rozhovoru pro iDNES.cz. Zároveň tak vysvětluje své důvody, proč již nebude kandidovat na předsedu České konference rektorů</h3>
                <p>Rektor České zemědělské univerzity Petr Sklenička nebude obhajovat post předsedy České konference rektorů. Poslední rok řešil především koronavirus, kde šlo například o vyjednávání zákonů, aby vysoké školy vůbec mohly fungovat. Nástupce by podle Skleničky mohly čekat lepší časy, kdy se bude spíš rozvolňovat. Obhajovat nechce kvůli svojí vědecké práci.

                    Na plénu České konference rektorů jste oznámil, že už nebudete obhajovat post předsedy. První otázka je nasnadě - proč ne?
                    Rozhodl jsem se tak po důkladné úvaze, a to především ze dvou důvodů. Jednak jsem přesvědčen, že by pravidelné střídání rektorů po dvou letech na této pozici bylo pro vysoké školy prospěšné. Mezi rektory jsou výrazné osobnosti, s různými styly řízení a s různými prioritami. Jejich pravidelné střídání by bylo občerstvující a lépe by garantovalo stabilitu reprezentace všech vysokých škol.

                    Měli by se tedy podle vás rektoři volit, nebo pravidelně střídat jako je tomu například v předsednictví Evropské unie?
                    Určitě ano. Je to správná a téměř třemi desetiletími ověřená cesta. Klidně bych ale tuto volbu omezil jen na jedno funkční období.

                    A ten druhý důvod, proč nechcete znovu kandidovat?
                    Souvisí s mou profesní specializací a s velkým projektem Chytré krajiny, na kterém poslední roky se svým výzkumným týmem pracuji. Rád bych se mu ještě více věnoval, protože jeho úspěšné dokončení považuji za prioritu svoji i svého výzkumného týmu. Jeho dokončení je ale podle mě důležité i pro schopnost společnosti kvalitně žít v budoucnu, v rychle se měnících klimatických podmínkách. Cítím i jisté povinnosti vůči mnoha českým partnerům a kolegům z Izraele a Holandska, kteří na projektu spolupracují. Jako předseda jsem musel část svých aktivit opustit nebo utlumit.

                    Takže se budete primárně věnovat výzkumu?
                    I nadále chci být co nejlepším rektorem. Hodlám kandidovat letos na podzim do druhého funkčního období na ČZU. Chci provést univerzitu touto těžkou dobou. Na univerzitě bude třeba nastavit některé nové mechanizmy, formulovat nové cíle a změnit některé priority v reakci na pandemii. Nejde jen o to, jak minimalizovat ztráty. Tato doba je plná nových výzev a je třeba na ně správně reagovat. To rozhodne o úspěších v dalších letech. Rektor by proto dnes měl být současně krizovým manažerem i vizionářem.

                    Celý rozhovor zde:

                    https://www.idnes.cz/zpravy/domaci/rektor-sklenicka-predseda-konference-konec-rozhovor.A210216_152513_domaci_brzy</p>
                <time>19. 2. 2021</time>
            </article>
        </section>
        <hr>
    </main>
    <footer>
        ©Univerzitnidenik
    </footer>
</body>
</html>